
1'55!-
membra Christi noli in altero, in te attende membra
Christi, qui emptus es sanguine Christi. Totiens ergo
membra Christi, factam membra meretricis? Hoc qui
non horret , Deo horret. Q
CAPUT lV. -- 4. Charitas divina amorem illicitum
meretricis non compatitur. Prorsus, prorsus obsecro
vos, fratres mei : ecce ponamus , quod non est, pro-
misisse Deum talibus impunitatem , et dixisse, Qui
talia fecerint, miserebor eorum , non eos damnabo.
Faciamus hoc dixisse Deum. Etiam promissa impuni-
tate tollit quisque membra Christi , et facit jam mem:
bra meretricis? Non facit , si est ibi tertia divina di-
lectio. Etenim tres dilectiones commemoravi: de
tribus me , quod Dominus daret, dicturum esse pro-
misi; de licita humana , de illicita humana , de illa
excellenti atque divina. Interrogemus divinam charia-
tatem , et ponamus ante illam duas humanas charita-
tes , et dicamus ei : Ecce licita charitas humana , qua
uxor diligitur, et ﬁliae aliaeque neccssitudincs saecu-
lares : ecce alia illicita , qua diligitur meretrix , qua
diligitur ancilla aliena , qua diligitur aliena ﬁlia non
petita , non promissa , qua diligitur uxor aliena. Duze
ante te sunt charitates ; cum qua istarum vis manere?
Qui eligit manere cum illa humana licita, cum illa
humana illicita non manet. Nemo sibi dicat , Ambas
habeo. Si ambas habes admittendo ad te dilectionem
meretricis , injuriam facis tanquam matronm, quae ibi
habitat, divinae charitati. Puto enim, quia si homo
conjugatus sis, ct diligas meretricem , non mittis me-
retricem in domum tuam, ut habitet cum matrona
tua. Non usque adeo progrederis. Tenebras quaeris ,
latebras qumris, turpitudinem non profiteris. Sed et
qui non habent uxores , et sunt meretricum quasi li-
centius amatores (ideo dixi, Quasi , quia et ipSi da-
mnantur, si jam sunt fideles) ; puto quia et adolescens
nondum habens uxorem, si diligat meretricem , non
eam facit habitare cum sorore sua, non eam facit
habitare cum matre sua, ne injuriam faciat humana:
pudicitiae, ne olfendat decus sanguinis suifSi ergo
non facis habitare meretricem, quam "diligis, cum
matre tua , cum sorore tua, ne,‘sicut dixi, oll‘endas
decus sanguinis tui; facis habitare in corde tuo dile-
ctionem meretricis cum dilectione Dei, et offendis
decus sanguinis Christi?
CAPUT V. — 5. Lucis internae amore exemplo ι’ωοί
clamandum bene vivendo. Contradictio mundi. Amate
Deum , nihil melius invenitis. Amatis argentum, quia
melius est ferro et atramento : amatis plus aurum ,
quia melius est argento : amatis plus lapides pretiosos,
quia et auri pretium superant : amatis postremo istam
lucem, quam dimittere formidat omnis qui mortem
timet; amatis, inquam, istam lucem, quomodo eam
amore quodam ingenti desiderabat, qui post Iesum
clamabat, Miserere mei, ﬁli David. Clamabat caecus
Christo transeunte. Metuebat enim ne transiret, et
non sanaret. Et quantum clamabat? Ut turba prohi-
bcnte non taceret. Vicit contradictorem , tenuit Sal-
vatorem; Oltstrepentibus turbis et clamare prohiben-
tibus , stetit Jesus, vocavit eum, et dixit ei : Quid vis
